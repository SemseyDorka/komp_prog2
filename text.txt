Számítógépes vírusok fajtái, csoportosítása
A számítógépes vírusokat több szempont szerint csoportosíthatjuk. Ilyen szempont szerint
lehet az, hogy milyen állományokat fertőznek meg, milyen állományokkal terjednek. Másik
csoportosítási szempont lehet, hogy a vírus mennyire károkozó.
Terjedésük szerint lehetnek:
 Boot vírusok
 Alkalmazásvírusok
 Makrovírusok
 Férgek
Károkozás szerint lehetnek:
 Rosszindulatú vírusok
 Ártalmatlan vírusok
Bootvírusok
A boot vírusok az elsőként megjelenő vírusok közé tartoznak. Leggyakrabban akkor terjednek, ha fertőzött lemezzel indítjuk el a rendszert. Ebben az esetben a vírus a merevlemez boot
szektorába ágyazódik be, így még az operációs rendszer betöltése előtt aktiválódik. Ennek
hatására a fertőzött merevlemez az összes meghajtóba helyezett lemezt megfertőzi. A boot
vírusok napjainkban a kevésbé elterjedt vírusfajták közé tartoznak.
Alkalmazásvírusok
Az alkalmazás- vagy más néven programvírusok a futtatható kódot tartalmazó (.COM, .EXE
kiterjesztésű) állományokat fertőzik meg. A megfertőzött állományokba beírják a saját kódjukat.Két fajtáját különböztetjük meg: hozzáfűződő (append) és felülíró (replace) vírusokat. A
hozzáfűződő vírusok az alkalmazások végéhez fűződnek, elhelyeznek azonban a program
elején egy kódot, hogy az alkalmazás indulásakor előbb ők töltődjenek be, a program csak
később. A felülíró vírusok az alkalmazások elejét írják felül saját kódjukkal, így a fertőzött
állomány adatot veszít, és az eredeti állapot nem állítható helyre. Amennyiben egy programvírussal fertőzött fájlt elindítunk, a vírus betöltődik a memóriába és megfertőzi az összes többi
elindított programot.
Makrovírusok
Elsősorban olyan dokumentumszerkesztő programokat támadnak meg a makrovírusok, melyek elég fejlettek, hogy bizonyos lépéssorozatokat képesek legyenek makrókkal automatizálni. Általában Word és Excel által készített dokumentumokat (.DOC, .XLS) fertőznek meg.
Terjedésükhöz elegendő egy fertőzött állomány megnyitása, és a vírus már be is töltődik a
memóriába, mely a későbbiekben megnyitott dokumentumokat megfertőzi. A fertőzést általában már csak akkor vesszük észre, amikor már késő.
A makrovírusok csoportjába tartoznak a levelező vírusok is, melyek elsősorban e-mail útján
terjednek. A csatolt fertőzött fájlok megnyitásakor aktivizálják magukat és általában a levelezési listában szereplő partnereknek írnak levelet, melyhez saját maguk másolatát is hozzáfűzik. Ha a levelezési címlistában nagyon sok partner van, akkor olyan mennyiségű levéláradat
indulhat, amely megbénítja egy nagyvállalat levelezőrendszerét is.
Férgek
Terjedésük szempontjából a féreg vírusok eltérő viselkedésűek, mivel nem hagyományos értelemben fejtik ki károkozó hatásukat, hiszen nem tesznek kárt állományainkban. Elsősorban
interneten, hálózaton terjednek. Megbújnak a számítógépen, és információt gyűjtenek róla,
majd az összegyűjtött információkat tárolják. Ha ismét csatlakozunk az internetre, hálózatra,
akkor ezeket a tárolt információkat a megadott címre továbbítják.
Spyware
A spyware vagy más néven kémprogramok célja, hogy adatokat gyűjtsenek személyekről
vagy szervezetekről azok tudta nélkül a számítógép-hálózatokon. Az információszerzés célja
lehet például reklámanyagok eljuttatása a kikémlelt címekre, de akár ellophatják jelszavainkat, számlaszámainkat vagy más személyes adatainkat rosszindulatú akciók céljából is. A
vírusokhoz hasonlóan lehet őket „beszerezni”.
Egyebek
Trójai programok. Hasznos alkalmazásnak álcázzák magukat, miközben kártékony hatásúak.
Hatásukat csak elindításuk után fejtik ki.A trójai programok annyiban hasonlítanak a vírusokra, hogy szükségük van valamilyen hordozó programra. A szaporító rész azonban hiányzik
belőlük, így a terjedésüket csak a hordozó programnak köszönhetik. Lopakodók. Az Antivirus
programot és az operációs rendszert megkerülve a gép memóriájában maradva, a fájl méreteit,
az operációs rendszer jellemzőit és a könyvtár struktúráját megváltoztatják. Retrók A víruskereső alkalmazásokat nemcsak kijátszani, hanem hatástalanítani is igyekeznek. Poliformok
Bármely vírus lehet poliform. Hogy nehezebben lehessen elcsípni azokat, minden fertőzéskor
megváltoznak.
Modern vírus kereső,-mentesítő programok
Több szoftverfejlesztő cég foglalkozik víruskereső, –mentesítő programok készítésével. Ezek
biztosítják számunkra a víruskeresés legegyszerűbb módját.
A mai modern víruskeresőknek van úgynevezett rezidens része, ami a memóriában tartózkodik, és állandóan figyeli a lemezműveleteket, ellenőrzi a lemezek indítószektorát is. Megvizsgálja a futtatható állományokat indításukkor, és csak akkor engedélyezi a futtatást, ha az állomány nem fertőzött. Ezek hátránya, hogy csak az elindított programokat és a betöltött állományokat vizsgálják, valamint lassítják a rendszert is. Beállítható, hogy fertőzött fájl esetén
mit tegyenek: töröljék a fertőzött állományt, helyezzék karanténba, nevezzék át, próbálják
meg kijavítani, vagy ne tegyenek semmit.
A víruskereső-, figyelő- és irtóprogramoknak az a feladata, hogy
 Megakadályozzák a vírusok bejutását a gépünkbe.
 Ha már bejutott a vírus, akkor felismerjék, és lehetőleg eltávolítsák.
 Megakadályozzák, hogy a számítógép továbbadja a fertőzést.
Víruskereső programok általános szolgáltatásai
A jobb víruskereső programok ma már többé-kevésbé ugyanazokat a szolgáltatásokat nyújtják. A három legfontosabb:
1. A helyi és csatolt meghajtók időzíthető ellenőrzése. A programot be lehet állítani,
hogy bizonyos időszakonként ellenőrizze a merevlemezen, optikai meghajtón, hálózati
meghajtón tárolt valamennyi állományt. Ez a „teljes rendszerellenőrzés” nem csak automatikusan időzítve, hanem a felhasználó kérésére is elindítható.
2. Programok, dokumentumok ellenőrzése a megnyitásuk, letöltésük pillanatában.
3. A vírusinformációk rendszeres frissítése.
4. Az állományokat ellenőrző kódokkal látja el, amelyek az állomány megváltozása esetén azonnal gyanús tevékenységre lehet következtetni.